---
comments: true
date: 2008-09-24 19:39:02+00:00
layout: post
title: GNOME 2.24 RILASCIATO!!
categories:
- ArchLinux
- Generale
- Ubuntu
- Unix
---

## **Finalmente è stato rilasciato GNOME 2.24!**







![Gnome 2.24](http://img224.imageshack.us/img224/752/twotwentyfourio6.png)




L'attenzione del progetto GNOME agli utenti e alla semplicità d'uso continua anche in GNOME 2.24 con la correzione di moltissimi bug e la messa in opera delle migliorie suggerite dagli utenti. È impossibile riportare la totalità dei miglioramenti apportati, ma nelle presenti note di rilascio cercheremo di evidenziare alcune delle caratteristiche presenti in questa versione di GNOME che potranno risultare più interessanti per gli utenti.






	
  * Con GNOME 2.24 viene annunciata l'inclusione di un client per la messaggistica istantanea basato sul framework di comunicazione [Telepathy](http://telepathy.freedesktop.org/wiki/). Empathy supporta anche conferenze audio e video XMPP/SIP come sui dispositivi Nokia N800/N810 (il video richiede l'installazione dei codec H.263 per GStreamer). Empathy è un ottimo "partner" di Ekiga, il client SIP di GNOME. Telepathy fornisce un framework comune per le applicazioni che vogliono accedere alle funzionalità di messaggistica istantanea. È in grado di sfruttare diversi protocolli come Jabber/XMPP, Google Talk, MSN Messenger e le chat sulla rete locale Apple Bonjour/Rendezvous. Qualsiasi applicazione è messa nelle condizioni di utilizzare una sessione di messaggistica istantanea. Oltre al client Empathy, GNOME 2.24 fornisce delle librerie che consentono agli sviluppatori di aggiungere informazioni sullo stato e sulla presenza, di trasferire file e di impostare socket (conosciuti anche come "Tubes") per la collaborazione e per giocare via Internet.



	
  * Per coloro che usano GNOME in ambito commerciale, è indispensabile tenere traccia del tempo che viene assegnato a ogni singolo progetto e cliente. Ognuno ha il suo metodo per farlo, dal tenere un diario al fare una stima ed è spesso molto noioso. Al giorno d'oggi, quasi tutto quello che viene fatto nell'arco della giornata gira intorno a un computer: per questo motivo GNOME ha aggiunto una nuova applicazione che facilita il tener traccia del proprio tempo. Il pannello mostra l'attività su cui si sta lavorando e da quanto tempo. Facendo clic sul pulsante è possibile modificare l'attività e vedere a quali progetti si è lavorato durante la giornata. Se lo si desidera, è possibile fermare il timer quando il computer diventa inattivo. È possibile raggruppare le attività secondo le proprie necessità, in base al tipo di attività, il nome del cliente o quanto vi stia antipatico. È anche possibile visualizzare e modificare il registro dell'attività, inserire le attività mancanti e vedere grafici giornalieri, settimanali e mensili così da poter valutare come viene principalmente impiegato il proprio tempo.



	
  * Ekiga è un programma per GNOME per conferenze audio/video su protocollo SIP. Nella versione 2.24 di GNOME, abbiamo il piacere di annunciare il rilascio di Ekiga 3.0. Oltre a un'iterfaccia ora imperniata sulla propria rubrica e la presenza dei contatti, Ekiga 3.0 dispone di supporto alla presenza SIP, monitoraggio della linea PBX, miglior supporto ai codec video (H.264, H.263+, MPEG-4 e Theora), video accelerato, schermo intero opzionale e molti miglioramenti lato SIP per delle conferenze sicure.



	
  * Accanto alle modalità di visualizzazione a icone ed elenco, GNOME 2.24 offre ora la vista compatta, molto diffusa in altri ambienti desktop. Per abilitare questa vista, selezionare Visualizza ▸ Compatta dal menù (o attraverso la scorciatoia Control+3). Come per le viste a icone ed elenco, è possibile modificare la dimensione delle icone anche nella vista compatta, per mezzo delle opzioni di ingrandimento nel menù Visualizza. La modalità esplorazione del gestore di file supporta ora le schede, per passare rapidamente da una directory all'altra all'interno di una singola finestra di esplorazione.

	
  * 


I moderni file system sono in grado di gestire quasi ogni carattere che si voglia usare come parte del nome di file. Sfortunatamente questo non è il caso del file system FAT, usato abitualmente su molte unità USB e lettori musicali portatili. Ciò rende impossibile l'uso di diversi comuni segni di punteggiatura come parte del nome di file. In GNOME 2.24 viene rilevato se si sta copiando dei file i cui nomi contengono caratteri con non possono essere usati, convertendo automaticamente tali caratteri in "_" senza dover intervenire personalmente per rinominare i file. Anche il completamento automatico del nome di file (completamento con il tasto Tab) è stato migliorato in GNOME 2.24. Tale completamento nella barra della posizione risulta ora più veloce e più affidabile ed è anche possibile completare ogni frammento del percorso; inoltre l'interfaccia fornisce un maggiore riscontro nei casi in cui non ci siano altre possibili corrispondenze disponibili.




	
  * La Deskbar in GNOME 2.24 dispone ora di nuovi entusiasmanti plugin: una calcolatrice, ricerche attraverso Google (anche attraverso Google Codice), suggerimenti da Yahoo! e Wikipedia e la possibilità di inviare aggiornamenti a Twitter e identi.ca. Con questa versione è anche possibile scaricare e installare nuovi plugin direttamente dagli archivi di Deskbar sul web.

	
  * 


Sempre più computer (specialmente quelli portatili) supportano molteplici monitor (conosciuto anche come multihead). Gli utenti devono essere in grado di collegare un secondo monitor, sia come un "clone" (come nel caso di un proiettore per le presentazioni) sia come una estensione del proprio desktop. GNOME 2.24 ha aggiornato i propri controlli per la risoluzione dello schermo per rendere possibile tutto ciò. Utilizzando la nuova specifica XRandR 1.2 di X.Org, questo dialogo permette agli utenti di impostare facilmente i singoli schermi in diverse configurazioni. A ogni monitor viene associato un nome che compare nell'angolo superiore sinistro dello schermo per indetificarlo facilmente. Le modifiche vengono applicate immediatamente, senza richiedere alcun riavvio della sessione.






	
  * Nuovo supporto ai temi sonori



	
  * Migliore TV digitale



	
  * GNOME vuole rendere il tuo computer il più bello possibile, ecco perché abbiamo lavorato molto sui temi e selle grafiche. Durante lo sviluppo di GNOME 2.24 abbiamo svolto una competizione per raccogliere gli sfondi per la scrivania più intriganti creati dagli utenti e abbiamo reso pubblici i nostri preferiti.



	
  * Navigazione da tastiera migliorata



	
  * Accessibilità del mouse migliorata



	
  * Lettore dello schermo migliorato



	
  * Preparativi per GLib/GTK+ 3.0



	
  * GNOME 2.24 è la prima versione di GNOME che dipende da GLib 2.18. GLib 2.18 dispone anche di un migliorato supporto ai "contesti" (context) nelle stringhe di traduzione, attraverso l'uso delle macro C_() e NC_() oltre a ulteriori API in GIO.



	
  * GNOME 2.24 è la prima versione di GNOME che dipende da **GTK+ 2.14**.


Ecco, ho fatto un riassunto di tutto la mega release notes!

Per chi volesse leggerla, prego di andare qui:


[RELEASE NOTES GNOME 2.24](http://library.gnome.org/misc/release-notes/2.24/)
