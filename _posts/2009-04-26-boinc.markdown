---
comments: true
date: 2009-04-26 12:14:28+00:00
layout: post
title: Boinc, aiutiamo la ricerca!
categories:
- ArchLinux
- Debian &amp; Co
- Ubuntu
- Unix
tags:
- boinc
- calcolo distribuito
- grid computing
- rosetta
- superlink
- wcg
---

Da un po' di tempo ad oggi sto usando BOINC.
** **
**Ma che cos'è BOINC?**

BOINC è un programma 'piattaforma' che sfrutta le risorse messe a disposizione da utenti volontari da tutto il mondo per portare avanti progetti di calcolo distribuito. In altre parole è un software che vi consente, attraverso la donazione della potenza inutilizzata del vostro processore, di fare parte di un gigantesco supercomputer costituito attualmente da **513'745** pc donati alla ricerca da oltre **323'316** utenti di **249** nazioni diverse.** **

**Come funziona BOINC?**
Dopo aver scaricato ed installato BOINC, è sufficiente agganciare uno o più progetti attraverso la procedura guidata di BOINC (menu Strumenti) o manualmente dai siti ufficiali dei vari progetti. Da quel momento in poi, il software è praticamente indipendente, scarica piccoli pacchetti di dati, li elabora e spedisce automaticamente i risultati senza che sia richiesto l'intervento dell'utente.

**Non rallenterò il mio computer?**
**Assolutamente no**, il software lavora in background e attiva i vari progetti con una priorità bassissima. In pratica il programma si farà da parte ogni volta che un altro programma avrà bisogno delle risorse hardware del vostro pc.
Nei sistemi con quantità di RAM limitata, volendo, si potrebbe impostare BOINC in modo che lavori solo quando non siete al computer, limitando ulteriormente i possibili rallentamenti causati dall'elaborazione delle WUs. Comunque la possibilità di personalizzazione è estrema, quindi anche i meno esperti possono configurare in modo semplice quando e come far utilizzare il pc a BOINC.

**Elaborando posso causare danni al mio computer?**
L'elaborazione di dati mette sotto stress il processore e tutto l'hardware del pc, ma questo non deve preoccupare. Dobbiamo pensare che un computer non è stato costruito per funzionare sempre al 2% delle proprie possibilità, quindi anche elaborando i dati di BOINC siamo in una botte di ferro. In ogni caso è possibile limitare lo sfruttamento dell'hardware da parte di BOINC dal menu _advanced_ -> _preferences, _limitando lo stress di CPU, RAM e harddisk.

**Quali sono i progetti?**
Ce ne sono di tutti i tipi, da quelli scientifici (es: rosetta@home, WCG, superlink, ecc) a quelli matematici a quelli "cazzeggio".
Io personalmente consiglio di far funzionare il proprio pc su progetti di ricerca (malaria, parkinson, epatite, AIDS, diabete, cancro, ecc) ma ognungo è libero di fare ciò che vuole :D
Io sto _scaccolando _(termine per dire elaborando) su World Community Grid, Rosetta@home, Superlink@Technion. Per una lista completa andate qui:[ LISTA PROGETTI.](http://www.boincitaly.org/index.php?option=com_content&task=view&id=8&Itemid=23)

**Altre info?**
Certo, il sito di riferimento per gli utenti italiani è: [http://www.boincitaly.org/](http://www.boincitaly.org/)

**Installazione su Debian & Co:**

`sudo apt-get install boinc`

**Per Archlinux:**

`yaourt -S boinc`

**Per Gentoo **(dopo averlo abilitato tramite package.keywords)**:**

`emerge sci-misc/boinc`

Installiamoli e andiamo su _Applicazioni --> Strumenti di Sistema --> Boinc Manager_

Ora inseriamo il link del progetto che abbiamo scelto (vedere sito Boincitaly) e attendiamo l'inizo dello scaccolamento :D

Ogni WU (work unit) ha un tempo variabile, dipende la progetto e dalla potenza della CPU e/o GPU!

[gallery]

[](http://www.allfreeportal.com/imghost/viewer.php?id=333716Schermata-1.png)
