---
comments: true
date: 2009-02-17 08:30:34+00:00
layout: post
title: 'Road to: Fedora 11 Leonidas!'
categories:
- Unix
---

Ciao gente!

È da un po' che non mi facevo sentire ma, fra lavoro e impegni personali, sono stato pieno questa settimana!

Però non mi dimentico del mio blog e del mondo Unix e, nel frattanto che si scaricano le altre 4 distro che voglio recensire, oggi vi parlo di_** Fedora 11 codename LEONIDAS.**_

Innanzitutto partiamo col scaricare il nostro live CD/DVD dal sito o da torrent:


[DOWNLOAD FEDORA 11](http://fedoraproject.org/get-prerelease)




Inserisco il cd, in breve tempo_ (ad impressione personale più breve di Ubuntu)_ si boota e ho il sistema bello pronto!




Premo su _installa _e comincio la solita procedura.




Una cosa mi ha dato un po' fastidio, avevo letto del** supporto EXT4 **ma di esso **nemmeno l'ombra durante l'installazione**...male male!




Per il resto è filato tutto liscio, una volta riavviato ho cominciato a _pociare (_termine Veneto per dire smanettare) un po' in giro e,  sia nel bene che nel male, sono rimasto impressionato!




Ma andiamo con calma, cerchiamo di capire passo passo com'è questa _**alpha **_e in cosa Fedora differisce da Ubuntu.




Allora, a livello grafico troviamo un** desktop bello e pulito**, il tema di Fedora a me è sempre piaciuto e lo trovo molto gradevole.




Troviamo poi un** corredo software diverso** da quello di Ubuntu, in particolare abbiamo _AbiWord _al posto di _OO Writer_, _Deluge _al posto di _Transmission_, _SELinux _installato e pronto all'uso e infine _Inkscape_.




Durante il mio utilizzo, si parla di 3 orette, il sistema non ha mai avuto crash del sistema, nonostante Fedora utilizzi il _**kernel 2.6.29-git**_.




Ho invece avuto alcuni problemi con Packagekit il quale o si bloccava o metteva in coda il  medesimo processo senza mai portarlo a termine; Dio benedica la riga di comando :D




A tal proposito, vediamo un po' com'è _**YUM**_, il package-manager di Fedora!




L'utilizzo di _**YUM**_ è veramente molto semplice, ecco alcuni dei comandi principali: _yum install, yum remove, yum update, yum check-update, yum info, yum search, _sono solo alcuni dei comandi che usa _**YUM**_ ma penso siano molto intuitivi che dite?? _(l'unico che può crear dubbi è YUM-INFO; il suo utilizzo è, per esempio, YUM INFO  nano e ti dirà che versione hai di Nano nel repo, se è installata ecc)_.




Devo dire che mi son trovato bene con _**YUM**_, l'ho trovato un tool molto valido e, sinceramente, non fa rimpiangere più di tanto **_APT_**; ma poi si sa, i gusti son gusti ;-)




A livello **aggiornamento software **_Fedora 11_ diciamo che è _"molto più avanti" _di Ubuntu nello sviluppo perchè, per esempio, Gnome ha quasi tutti i componenti alla versione **2.25.90** mentre su Ubuntu le componenti di Gnome vanno al rilento (esempio: gnome-power-manager); Fedora usa le **GCC 4.4**, **mono 2.4**, Ubuntu usa le **GCC 4.3.3**, **mono 2.1**.




Alcune pecche le ha anche Fedora eh, un esempio su tutti è Nano che è alla obsoleta versione **2.0.6** (attuale versione **2.0.9** che corregge parecchi bug più o meno gravi, _ndr_).




Un bug parecchio fastidioso _(penso anche l'unico di così "grave") _è che su Fedora l'audio è molto basso rispetto a Ubuntu _(non so se è dovuto a Gnome o ad Alsa 1.0.19)._




Comunque il software presente nella versione _**alpha**_ (almeno quello da me usato come pidgin, abiword, firefox, epiphany, SELinux, Deluge e pochi altri) si è dimostrato stabile ed efficiente.




Una piccola critica **totalmente personale** però la faccio: Packagekit non mi piace, non mi è mai piaciuto e non lo sopporto! Mi trovo molto meglio con Synaptic ma, come prima dicevo, i gusti son gusti!




Complessivamente il sistema si è dimostrato veramente molto stabile e performante. È la prima volta che un _**alpha **_di Fedora risponde così bene (parlo per mie esperienze, _ndr_).




Riassunto tecnico:




Kernel: **2.6.29-rc4**




Gnome: **2.25.90**




KDE: **4.2.0**




Xorg: **1.6-rc2**




Abiword: **2.6.6**




Pidgin: **2.5.4**




Alsa: **1.0.19**




Gcc: **4.4**




Mono: **2.4**




Ecco, si conclude qui la mia recensione su **Fedora 11-alpha**, spero vi sia piaciuta e che l'abbiate trovata utile!




Che dire, correte a scaricarla perchè merita di essere provata! :D




Ma ora basta parole, veniamo ad alcuni screenshots:




[![](http://www.allfreeportal.com/imghost/thumbs/597433Schermata.png)](http://www.allfreeportal.com/imghost/viewer.php?id=597433Schermata.png)




[![](http://www.allfreeportal.com/imghost/thumbs/621041Schermata-1.png)](http://www.allfreeportal.com/imghost/viewer.php?id=621041Schermata-1.png)




[![](http://www.allfreeportal.com/imghost/thumbs/496551Schermata-2.png)](http://www.allfreeportal.com/imghost/viewer.php?id=496551Schermata-2.png)
