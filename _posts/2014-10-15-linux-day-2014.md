---
comments: true
date: 2014-10-15
layout: post
title: 'Linux Day 2014 @ Dueville'
summary: 'Lista dei talk proposti dal 2viLUG per il Linux Day 2014'
tags: [linux-day]
---

<p align="center">
    <img align="center" src="{{ site.baseurl }}/images/2014/10/LD.png" alt="Official Linux Day Logo" />
</p>

Sabato 25 Ottobre si terrà la principale manifestazione italiana dedicata a **GNU/Linux**. Stiamo parlando del Linux Day, un evento promosso da _Italian Linux Society_.

Quest'anno, come il precedente, noi del **2viLUG** terremo questo evento presso il Centro Arnaldi, in Via Rossi a Dueville (di fronte alle scuole medie).
Per il [Linux Day 2014](http://dueville.linux.it/linux-day-2014/) abbiamo deciso di suddividere la giornata nel modo seguente:

09:30 - 12:30 --> mattinata _smanettoni_. In questa parte della giornata sono previsti momenti di discussione e confronto su argomenti di varia natura (programmazione, problemi hardware, novità, ecc)

14:30 - 18:30 --> questa è la parte rivolta al pubblico più generico. Nel pomeriggi infatti si terranno talk divulgativi, install party e assistenza. Non mancherà, ovviamente, uno spazio in cui potrete porre domande e curiosità.

I talk tratteranno argomenti di vario genere e varia difficoltà. Qui sotto trovate titolo, descrizione e relatore per ognuno dei talk proposti.

**Libertà Digitale**: _Abbiamo sempre cercato, nella storia, di assicurare alla collettività libertà che consideriamo irrinunciabili perché influiscono sulla vita di tutti i giorni. Quanto incide il “mondo digitale” nella vita di tutti i giorni? È saggio rinunciare alla libertà in questo campo?_

Relatore: Luca Migliorini

---------

**Musescore, uno GNU con brio**: _Musescore è un programma WYSIWYG di scrittura musicale rilasciato con licenza GNU GPL. In questo intervento sarà presentato questo interessante software e saranno affrontati argomenti correlati quali il concetto di copyleft e di comunità._

Relatore: Emanuele Costalunga

---------

**ShellShock: cause, conseguenze e rimedi**: _Durante questo talk saranno analizzate le cause che hanno portato alla nascita di questo bug. Saranno inoltre fornite delle dimostrazioni pratiche sulle conseguenze e sulla gravità di ShellShock. Il talk si concluderà quindi con l’elenco dei possibili rimedi e delle tecniche necessarie a capire se si è stati soggetti ad attacchi sfruttando il difetto in questione._

Relatore: Paolo Stivanin

---------

**KYSS: un gestionale per LUG ed associazioni**: _KYSS è un gestionale via Web pensato per i Linux User Group e, in generale, le associazioni senza scopo di lucro, realizzato da Mattia Migliorini e Nicola Dalla Costa. Presenteremo questo software ancora in fase di sviluppo, analizzando gli aspetti salienti della sua realizzazione con esempi concreti di codice PHP, alcune lacune attualmente presenti e la roadmap prevista per lo sviluppo._

Relatore: Mattia Migliorini

